---
title: Microsoft Office Lens
tags: 
 - pdf maken
 - app
 - android
 - ios
authors:
 - Stefan Verhulst
---

## Wat is het?

Office Lens tovert je smartphone om in een scanner. Deze app trimt, verbetert en maakt foto's van je schoolbord en documenten leesbaar. Je kan Office Lens gebruiken om foto's naar PDF-, Word- en PowerPoint-bestanden om te zetten. Afgedrukte en handgeschreven tekst wordt automatisch herkend (met OCR), zodat je kan zoeken naar woorden in afbeeldingen en ze vervolgens kunt kopiëren en bewerken.

## Van meerdere foto's naar een pdf

 1. Je installeert en opent de gratis app "Office Lens" <br> ![microsoft office lens]({{ site.baseurl }}/assets/images/ms-office-lens-1.jpeg)

 2. Je zorgt dat je blad recht ligt en je maakt een foto van je blad door op de grote ronde knop onderaan te klikken. <br> ![microsoft office lens]({{ site.baseurl }}/assets/images/ms-office-lens-5.jpeg) <br> ![microsoft office lens]({{ site.baseurl }}/assets/images/ms-office-lens-4.jpeg)
 3. Als je te veel of te weinig op je scherm hebt staan, dan snij je de foto bij. Druk dan op "bevestigen". Je krijgt dan nog de gelegenheid om de foto te bewerken indien nodig.
 4. Je voegt een volgend blad toe door op "toevoegen" te drukken. Je herhaalt dit totdat je alle foto’s hebt toegevoegd.
 5. Je drukt nu op "gereed" (in het rood).
 6. Je geeft je document een logische naam.
 7. Je kiest als formaat "pdf". Alle foto’s zijn nu gebundeld in deze pdf. <br> ![microsoft office lens]({{ site.baseurl }}/assets/images/ms-office-lens-3.jpeg)
 8. Je bewaart het bestand op je GSM en daarna plaats je het in de uploadzone. <br> ![microsoft office lens]({{ site.baseurl }}/assets/images/ms-office-lens-2.jpeg)

Wanneer leerlingen tijdens afstandsonderwijs thuis een taak maken, is het een heel groot voordeel voor de leerkracht dat de taak in één pdf gebundeld is. Anders moet je foto per foto openen, en dat is enorm tijdrovend. Daarbij komt nog dat indien de leerlingen hun pdf in een uploadzone van SmartSchool droppen, de taak rechtstreeks op een iPad kan verbeterd worden en er feedback op gegeven kan worden. Dat is dan onmiddellijk zichtbaar voor de leerling.

## Link

[Play Store (android)](https://play.google.com/store/apps/details?id=com.microsoft.office.officelens&hl=en)

[App Store (iOS)](https://apps.apple.com/us/app/microsoft-office-lens-pdf-scan/id975925059)